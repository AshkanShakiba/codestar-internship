<div dir="rtl">

# فاز یک: آشنایی با مفاهیم HTML

##مقدمه

در این فاز قصد داریم با مفاهیم نسبتاً ساده اما فراموش‌شدۀ **HTML** آشنا شویم.
حتماً **Tag**هایی مانند `header`, `nav`, `main`, `aside`, `footer` و `section` یا **Attribute**هایی مانند `alt` و `type` را قبلاً دیده‌اید.

- تفاوت این تگ‌ها با یکدیگر در چیست؟
- چرا با وجود تگ `div` همچنان نیاز به این تگ‌ها بوده؟
- تگ‌های دیگری مانند `b` و `strong` چه تفاوتی با یکدیگر دارند؟
- با وجود **CSS** چه نیازی به این تگ‌ها وجود دارد؟

در پایان این فاز امیدواریم بتوانیم به ابهاماتی مانند سوالات بالا پاسخ دهیم.

توصیه می‌کنیم همزمان با خواندن این مطلب، لینک TODO را نیز مشاهده کنید تا به صورت دیداری و کاربردی با مفاهیم آشنا شوید.

##یادگیری

### Semantic Elements

در HTML تگ‌هایی وجود دارند که صرفاً برای یک کار خاص طراحی شده‌اند و با دیدن نام آن‌ها می‌توان کاربردشان را متوجه شد.
به این تگ‌ها، **تگ‌های معنایی** گفته می‌شود که لیستی از آن‌ها را به همراه توضیحات مختصری در اینجا مشاهده می‌کنید:

- header
  - معمولاً در بالاترین بخش صفحه یا المان مورد نظر قرار می‌گیرد و در اکثر مواقع شامل لوگو، nav و دکمه‌های Call-to-Action می‌باشد.
- nav
  - شامل لینک‌هایی به قسمت‌های مختلف صفحۀ اصلی یا سایت می‌باشد.
- main
  - شامل محتوای اصلی سایت می‌باشد و در اکثر موقع بیشترین حجم از صفحه را اشغال می‌کند.
- aside
  - شامل محتوایی غیر از محتوای اصلی می‌باشد به طوری که نمی‌توان آن را در main قرار داد
- footer
  - معمولاً در پایین‌ترین بخش صفحه یا المان مورد نظر قرار می‌گیرد و در اکثر مواقع شامل Copyright، توضیحات مختصری در مورد سایت و شخص/گروه سازنده می‌باشد.
  

- section
  - بخشی از محتوای اصلی سایت را مشخص می‌کند. معمولاً از این تگ برای ایجاد تمایز بینِ قسمت‌های مختلف استفاده می‌شود. معمولاً در ابتدای هر بخش از heading یعنی تگ‌های h1 تا h6 استفاده می‌شود.
- article
  - بخشی از محتواست که کاملاً از بخش‌های دیگر مستقل می‌باشد به گونه‌ای که می‌توان آن را به طور جداگانه استفاده یا منتشر کرد. به عنوان مثال می‌توان به مقاله‌ای از یک مجله یا پستی از یک وبلاگ اشاره کرد.
- details
  - شامل بخشی از محتواست که کاربر می‌تواند در صورت نیاز آن را show یا hide کند.
- summary
  - همواره داخل المان details استفاده می‌شود و باید شامل توضیحاتی دربارۀ آن باشد.

البته موارد بالا تنها بخشی از تگ‌های معنایی HTML می‌باشند. برای آشنایی بیشتر با این مفهوم می‌توانید از لینک‌های زیر استفاده کنید:

<div dir="ltr">

- [HTML Elements Reference](https://developer.mozilla.org/en-US/docs/Web/HTML/Element)
- [HTML Semantic Elements](https://www.w3schools.com/html/html5_semantic_elements.asp)
- [What On Earth Is Semantic Markup?](https://html.com/semantic-markup/)
- [A Friendly Tutorial For Developing Meaningful Web Pages](https://internetingishard.netlify.app/html-and-css/semantic-html/index.html)
- [Semantic HTML5 Elements Explained](https://www.freecodecamp.org/news/semantic-html5-elements/)

</div>

##تمرین

</div>
